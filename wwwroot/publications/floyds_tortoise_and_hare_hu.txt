Floyd's tortise and hare egy ciklusdetekciós algoritmus.
Valójában nem egyértelmű ki találta ki először, de legvalószínűbb hogy Robert W. Floyd találta ki.
Kifejezetten effektív, lineáris futásidejű, és minimális konstans extra memóriát igényel.

Adott egy pontok listája, amelynek a vége visszavezet egy korábbi ponthoz, ezzel egy hurkot/ciklust létrehozva.
Azon pontok listája amelyek a hurokba vezetnek bele faroknak nevezendő. 

A feladatunk megkeresni, hogy melyik az a pont a listában, ahol a hurok és a farok találkozik.

Az algoritmus nem használ fel egyetlen egy számértéket sem.
Az egyetlen dolog amit tudunk, az 2 lista mutató, azaz mutató egy-egy lista elemre, amelyek arra vannak, hogy előrefele lehessen haladni a listában következő pontokra. Az egyik mutató egyesével halad előre, ő a teknős. A másik mutató kettesével halad előre, ő a nyúl. Ezenkívül az egyetlen dolog amivel az algoritmus dolgozik, az az, hogy a két mutató éppen ugyanarra a pontra mutat-e vagy sem, ugyanis egy kis matematikával be lehet bizonyítani, hogy ez a néhány adat is csodákra képes.
Amint egy mutató belép a ciklusba, onnantól kezdve csak körbe körbe halad, emiatt majd egy kis modulo aritmetikát kell használnunk.

Legyen T a farok hossza, C pedig a ciklus hossza (azaz a pontok száma amiből áll).
Nagyon fontos hogy megjegyezzük, a farok hosszát azok a pontok adják amelyek nem részük a huroknak.
Ez zat jelenti, hogy a pontot amelyben a hurok és farok találkozik nem számolandó a farok hosszába.

r = T mod C

Vagyis:
T = k*C + r
Ahol 'k' egy természetes szám, 'r' pedig egy maradék amire igaz az, hogy (r < C)

Feltételezzük, hogy 'r' nulla.
Vagyis a két mutató nem találkozhat amíg a teknős (T - 1) utat tett csak meg.
Ugyanakkor ha teknős 'T' utat megtett akkor találkozniuk kell.
Azért mert amíg a teknős 'T' utat tesz meg, a nyúl (2 * T) utat.
Az első T ebből az útból a farok, ami azt jelenti, hogy a második T utat azután teszi meg hogy belépett a hurokba.
Ha úgy tekintjük, hogy a belépési pont értéke 0, és a következő pontok inkrementálisan vannak számozva, és a legutolsó lista pont visszavezet a hurok belépési pontjába, akkor a formula ahhoz hogy megkapjuk azon pont számát amelyre a nyúl érkezik miután 'T' utat megtesz a belépési ponttól (T % C), ami 'r', ami jelen esetben nulla, vagyis a belépési pont.
Természetesen nem lehetünk biztosak abban, hogy 'r' nulla.
Emiatt, visszarakjuk az egyik élőlényt a farok elejére.
A nyúl sebességét a teknős egyszeres sebességére csökkentjük, és megint elindítjuk őket.
Ebben az esetben persze nem csoda, hogy megint a belépési ponton fognak találkozni.

Amiért erre a második lépésre szükségünk van az, hogy 'r' nem nulla (C-1)/C valószínűséggel.
Szóval nézzük ezt a másik összetetteb esetet.

Ebben az esetben sem találkoznak amíg a teknős csak (T - 1) utat tesz meg, pont mint az előző esetben.
De ugyanakkor itt azt is jelenti, hogy biztosan nem találkoznak amikor a teknős T utat megtesz, hiszen 'r' nem nulla, vagyis a nyúl valahol teljesen máshol lesz amikor a teknős belép a hurokba.

Be kell bizonyítanunk, hogy amikor először találkoznak, akkor valami nagyon érdekes ponton találkoznak.
Van egy lazább, intuitívabb bizonyítás erre amitől könnyebben látható az egész:

Szóval teknős éppen csak belépett a hurokba.
Ekkor a nyúl valamelyik 'r' ponton van.
Vagyis a nyúl 'r' úttal a teknős előtt van, vagy fordítva (C - r) úttal a teknős van a nyúl előtt.
Mivel a nyúl sebessége két pont, pontosan (C - r) utat kell a teknősnek megtennie, hogy találkozhassanak

d + (C - r) = 2 d
=> d = C - r

Szóval a (C - r) számú ponton találkoznak, mivel a teknős (C - r) utat tesz meg a nulladik ponttól:
(0 + (C - r))

...és a nyúl pedig (2 * (C - r)) utat tesz meg a ( -1 * (C - r) ) számú ponttól:
(-(C - r) + 2 * (C - r)) = C - r

Ez azért fontos, mert most a hurok belépési pontja 'r' úttal van mindkét élőlény előtt.
Itt van egy modulós bizonyítás is:

d = 2d + r (mod C)
Legyen d = l*C + a
Ahol (a = d mod C), vagyis (a < C) és 'l' természetes szám

l*C+a = 2(l*C+a) + r (mod C)
A következő lépésben a modulus operációt kivonásként írjuk át.

l*C+a - l*C = 2a+2lC + r - ((2l+e)*C)
Vagyis a modulus legalább (2*l) darab C-t vonna ki a bal oldalból, de nem tudjuk mennyivel több C-t.
Ez az ismeretlen extrát az 'e' természetes egész jelöli.

a = 2a + r - e*C

Végül azt kapjuk hogy:
e*C = a + r

Tudjuk hogy (a < C) és (r < C)
=> a + r < 2*C

Így tehát
=> e*C < 2*C
e < 2

Ebből következik hogy
=> 'e' vagy 0, vagy 1

Vagyis megoldást kell találnunk az alábbiakra:
1) 0*C = 0 = a + r
2) 1*C = C = a + r

Már néztük az esetet amikor 'r' nulla, de ha nem, akkor az 1) egyenlettel nem kell foglalkoznunk.

A 2) egyenlet esetében pedig:
C - r = a

Vagyis ha 'r' nem nulla, akkor csak a (C - r) számú ponton találkozhatnak, az első, és bármely későbbi alkalommal.
De ezek az alkalmak mikor vannak, és tudjuk-e ellenőrizni a bizonyítás eredményét?

Az eredeti képlet:
d = 2d + r (mod C)

Ami:
l*C+a = 2(l*C+a) + r (mod C)

Vagyis:
l*C + (C - r) = 2 (l*C + (C - r)) + r (mod C)

Amiből végül azt kapjuk hogy:
-r = -r (mod C)

Vagyis a bizonyítás eredménye korrekt. De honnan tudjuk, hogy hány komplett körbefordulást tesznek meg az élőlények találkozásuk előtt, honnan tudjuk, hogy elfogadható időn belül találkoznak majd? Nézzük megint az egyenletet:

l*C + (C - r) = 2 (l*C + (C - r)) + r (mod C)

Ez az egyenlet 'l' bármely értékére igaz, és mindig 1-gyel növekedne ahogy nagyobb és nagyobb utakat tesznek meg, emiatt a legrövidebb abszolút összút mindkettő számára amikor 'l' nulla, vagyis miután a teknős belép a hurokba, találkozniuk kell még mielőtt a teknős egyetlen teljes körbefordulást tenne, pontosabban amikor (l = 0) * (C - r) utat tett meg, ami (C - r).
Fontos tudni ahhoz, hogy bizonyítsuk azt is, hogy az algoritmus lineáris időben működik.

Valamelyik állatot most visszatesszük a lista elejére, a nyúl sebességét a teknős egyszeres sebességére állítjuk, ez az algoritmus második része.
Miután mindeketten 'r' utat megtettek, az amelyik a hurokban maradt a (C - r) számú ponton most a belépési ponton kell legyen, hiszen 'r' úttal előtte volt.
Ezután a másik visszatett mutató ugye még k*C utat tesz meg a belépési pontig hiszen (T = k*C + r), és 'r' utat már mgtett ebből.

Ezalatt a másik mutató is k*C utat tesz meg.
Mivel a belépési pontról indult, oda is kell érkezzen hiszen 'k' pozitív egész szám.
Vagyis a belépési pontra érkezés után 'k' alkalommal teljesen megkerülte a hurkot és mindegyik után visszaérkezett a belépési pontra.

Úgy is mondhatjuk, hogy 'T' út után, a visszatett mutató mindenképp a belépési ponton van.
A másik pedig a ( ((C - r) + r + k*C) mod C ) számú ponton van, ami ugye ( ((k + 1)*C ) mod C ), ami pedig nulla, ami pedig szintén a belépési pont.

QED